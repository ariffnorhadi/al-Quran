# al-Quran
A repository to learn everything from Allah

## Peta Kehidupan Manusia dalam al-Quran
### QS 2 : 2
Kitab ini tidak ada ragu di dalamnya. Segala apa yang disampaikan, segala apa yang diceritakan, segala apa yang dijanjikan, kesemuanya itu adalah yang benar dari Allah SWT malah menjadi petunjuk bagi orang orang yang bertaqwa. Kemudian pada ayat 3 hingga 5. Allah menerangkan ciri ciri orang yang bertaqwa.

### QS 2 : 3
“ Orang orang yang beriman dengan perkara ghaib dan dia menyempurnakan **solat**nya dan meng**infak**kan sebahagian daripada rezeki yang Allah berikan pada mereka ”

**Solat**
Dalam ayat ini Allah telah menampilkan perkataan solat dalam bentuk **makrifat** dan dalam bentuk **jamak tanpa batas**. Ini bermakna ia merujuk kepada semua jenis solat tanpa batas. Jadi seharusnya orang orang yang bertaqwa itu bukan hanya melaksanakan solat lima waktu yang fardhu sahaja. Sebaliknya mereka berusaha untuk melaksanakan semua jenis solat sunnah yang pernah Nabi Muhammad SAW kerjakan.\
Selain itu, perkataan solat dalam ayat ini berbentuk **makrifat**. Maknanya khusus. Ada aturan. Tidak boleh bebas dilakukan dan tidak boleh bebas ditinggalkan. Dilaksanakan sesuai dengan tuntunan Nabi Muhammad SAW.

Sebagai contoh, berikut merupakan semua perkataan solat yang Allah tampilkan dalam Al Quran\
QS 2 : 43, 45

Oleh itu, solat yang kita kerjakan mestilah benar dan sesuai dengan tuntunan Nabi Muhammad SAW. Dalam Al Quran, Allah memberikan kita beberapa indikator atau petunjuk yang boleh kita semak sama ada solat yang kita kerjakan itu benar mahupun tidak
1. Orang yang solatnya betul mesti jadi orang baik
- **QS 29 : 45**
Orang yang solatnya benar kata Allah pasti akan mencegah pelakunya dari dua sumber keburukan iaitu Fahsyaa’ dan Munkar.
Fashyaa’ ialah keburukan yang bersumberkan dari syahwat. Misal, kata kata jelek, memandang yang haram, mendengar yang haram, pornografi, pornoaksi.. dan lain lain.
Munkar pula merupakan keburukan yang diingkari oleh hati yang bersumberkan dari nafsu perut dan akal. Misalnya mencuri, rasuah, berselisih, merompak, membunuh dan lain lain.


